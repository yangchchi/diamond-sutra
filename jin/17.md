# 究竟无我分第十七

**【尔时须菩提白佛言。世尊。善男子。善女人。发阿耨多罗三藐三菩提心。云何应住。云何降伏其心。佛告须菩提。善男子。善女人。发阿耨多罗三藐三菩提心者。当生如是心。我应灭度一切众生。灭度一切众生已。而无有一众生实灭度者。何以故。须菩提。若菩萨有我相人相众生相寿者相。即非菩萨。所以者何。须菩提。实无有法。发阿耨多罗三藐三菩提心者。须菩提。于意云何。如来于然灯佛所。有法得阿耨多罗三藐三菩提不。不也。世尊。如我解佛所说义。佛于然灯佛所。无有法得阿耨多罗三藐三菩提。佛言。如是如是。须菩提。实无有法。如来得阿耨多罗三藐三菩提。须菩提。若有法。如来得阿耨多罗三藐三菩提者。然灯佛即不与我授记。汝于来世。当得作佛。号释迦牟尼。以实无有法。得阿耨多罗三藐三菩提。是故然灯佛。与我授记。作是言。汝于来世。当得作佛。号释迦牟尼。何以故。如来者。即诸法如义。若有人言。如来得阿耨多罗三藐三菩提。须菩提。实无有法。佛得阿耨多罗三藐三菩提。须菩提。如来所得阿耨多罗三藐三菩提。于是中无实无虚。是故如来说一切法。皆是佛法。须菩提。所言一切法者。即非一切法。是故名一切法。须菩提。譬如人身长大。须菩提言。世尊。如来说人身长大。即为非大身。是名大身。须菩提。菩萨亦如是。若作是言。我当灭度无量众生。即不名菩萨。何以故。须菩提。实无有法。名为菩萨。是故佛说一切法。无我无人无众生无寿者。须菩提。若菩萨作是言。我当庄严佛土。是不名菩萨。何以故。如来说庄严佛土者。即非庄严。是名庄严。须菩提。若菩萨通达无我法者。如来说名真是菩萨。】**

## 释义

### 核心概念
- 无我: 超越我执的智慧境界
- 菩提心: 为利益众生而发起的觉悟之心
- 如来: 诸法实相的本质

### 发心与修行
1. 发菩提心
   - 度化众生的大愿
   - 无所得的智慧
   - 离四相的修行

2. 无所得心
   - 无法可得
   - 无实无虚
   - 一切皆如

3. 真实菩萨
   - 通达无我
   - 不执著度生
   - 不著庄严

### 重要教导
1. 度生无相
   - 度而无度
   - 不著四相
   - 自他皆空

2. 佛法实义
   - 诸法如义
   - 无实无虚
   - 即非即是

3. 庄严净土
   - 心净国土净
   - 无相即庄严
   - 不执著形相

### 修证要点
1. 离相修行
   - 不住四相
   - 不执著法
   - 通达无我

2. 菩萨正行
   - 无所得心
   - 不著度生
   - 不著庄严

3. 究竟圆满
   - 通达无我
   - 诸法如义
   - 无实无虚

