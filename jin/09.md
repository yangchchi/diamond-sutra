# 一相无相分第九

**【须菩提。于意云何。须陀洹能作是念。我得须陀洹果不。须菩提言。不也。世尊。何以故。须陀洹名为入流。而无所入。不入色声香味触法。是名须陀洹。须菩提。于意云何。斯陀含能作是念。我得斯陀含果不。须菩提言。不也。世尊。何以故。斯陀含。名一往来。而实无往来。是名斯陀含。须菩提。于意云何。阿那含能作是念。我得阿那含果不。须菩提言。不也。世尊。何以故。阿那含。名为不来。而实无不来。是故名阿那含。须菩提。于意云何。阿罗汉能作是念。我得阿罗汉道不。须菩提言。不也。世尊。何以故。实无有法。名阿罗汉。世尊。若阿罗汉作是念。我得阿罗汉道。即为着我人众生寿者。世尊。佛说我得无诤三昧。人中最为第一。是第一离欲阿罗汉。世尊。我不作是念。我是离欲阿罗汉。世尊。我若作是念。我得阿罗汉道。世尊。则不说须菩提。是乐阿兰那行者。以须菩提实无所行。而名须菩提。是乐阿兰那行。】**

## 释义

### 核心概念
- 四果罗汉: 须陀洹、斯陀含、阿那含、阿罗汉
- 见思二惑: 见惑五种,思惑五种
- 无诤三昧: 心无争执的禅定境界

### 四果境界
1. 须陀洹(初果)
   - 入流而无所入
   - 不入六尘境界
   - 七返人间
2. 斯陀含(二果)
   - 一往来人间
   - 实无往来之相
   - 思惑渐断
3. 阿那含(三果)
   - 不再来欲界
   - 实无不来之相
   - 定力深厚
4. 阿罗汉(四果)
   - 无生可了
   - 无法可得
   - 不着四相

### 修行要点
1. 断除见思二惑
   - 见惑: 身见、边见、邪见、见取见、戒禁取见
   - 思惑: 贪、嗔、痴、慢、疑
2. 无所得心
   - 不执着果位
   - 不住于证悟
   - 实无所行
3. 寂静行持
   - 乐阿兰那行
   - 心无诤论
   - 离一切相

### 重要提示
1. 真修行在转变心念
2. 不执着于任何境界
3. 无所得而无所不得
4. 寂静中见真如本性
5. 无法可得方为真得
