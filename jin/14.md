# 离相寂灭分第十四

**【尔时须菩提。闻说是经。深解义趣。涕泪悲泣。而白佛言。希有世尊。佛说如是甚深经典。我从昔来所得慧眼。未曾得闻如是之经。世尊。若复有人。得闻是经。信心清净。即生实相。当知是人。成就第一希有功德。世尊。是实相者。即是非相。是故如来说名实相。世尊。我今得闻如是经典。信解受持。不足为难。若当来世。后五百岁。其有众生。得闻是经。信解受持。是人即为第一希有。何以故。此人无我相。无人相。无众生相。无寿者相。所以者何。我相即是非相。人相众生相寿者相。即是非相。何以故。离一切诸相。即名诸佛。佛告须菩提。如是如是。若复有人。得闻是经。不惊不怖不畏。当知是人。甚为希有。何以故。须菩提。如来说第一波罗密。即非第一波罗密。是名第一波罗密。须菩提。忍辱波罗密。如来说非忍辱波罗密。是名忍辱波罗密。何以故。须菩提。如我昔为歌利王割截身体。我于尔时。无我相。无人相。无众生相。无寿者相。何以故。我于往昔节节支解时。若有我相人相众生相寿者相。应生嗔恨。须菩提。又念过去于五百世。作忍辱仙人。于尔所世。无我相。无人相。无众生相。无寿者相。是故须菩提。菩萨应离一切相。发阿耨多罗三藐三菩提心。不应住色生心。不应住声香味触法生心。应生无所住心。若心有住即为非住，是故佛说菩萨心。不应住色布施。须菩提。菩萨为利益一切众生故。应如是布施。如来说一切诸相。即是非相。又说一切众生。即非众生。须菩提。如来是真语者。实语者。如语者。不诳语者。不异语者。须菩提。如来所得法。此法无实无虚。须菩提。若菩萨心。住于法而行布施。如人入暗。即无所见。若菩萨心。不住法而行布施。如人有目。日光明照。见种种色。须菩提。当来之世。若有善男子。善女人。能于此经受持读诵。即为如来。以佛智慧。悉知是人。悉见是人。皆得成就无量无边功德。】**

## 释义

### 核心概念
- 实相: 离一切相的真实本性
- 离相: 不执著于任何形相
- 无住: 心不住于任何境界

### 修行要点
1. 信心清净
   - 深解义趣
   - 不惊不怖不畏
   - 生起实相

2. 离相修行
   - 无我相
   - 无人相
   - 无众生相
   - 无寿者相

3. 无住布施
   - 不住色布施
   - 不住法布施
   - 为利益众生

### 重要教导
1. 实相即非相
2. 离相即见佛
3. 无住即真住
4. 无实无虚之法
5. 成就无量功德

### 修证境界
1. 信解受持
   - 深入理解
   - 如实修持
   - 恒常受持

2. 不住境界
   - 不住色声香味触法
   - 不住一切相
   - 心无所住

3. 究竟功德
   - 成就第一希有
   - 得佛智慧
   - 无量无边功德

